48⁰4

‘l'- mvn

⁰ 10. Sed supererant adbuc pauci ex insignibus viris pris-
tinae severitatis et parsimonia memores: quibus debet
imperium populi Romani, quod aliquanto diutius stetit.
Hi ubi in provincias cum imperio venissent, serio vitiis
obviam ibant, non magis acerbitate poenarum edicto·
rumve, quam exemplo: cum suam quisque vitam, velut
ex alto et conspicuo loco, imitandam provincialibus pro·
ponerent. Ex bis vel clarioeima fama circum haec tem-
pora Q. Mucius Sca-,vola fuit. Qui praetor in Asiam
missus, probatissimum ex amicis P. Rutilium integerrime
vitae hominem sibi legavit, cujus fide, consilio, industria
ad omnia uteretur. Jam primum neque ipse cuiquam ne
minimo quidem sumtui erat, neque comites esse patieba-
tur: omnia, qum socii proconsulibus praetoribusque prm-
bere consueverant, sua pecunia emebat. Frugalitate
deinde et incorrupta justitia provinciam ex pristinis cala-
nitatibus mire recreavit.

11. Superiores proconsules, ne offenderent equites, in
quorum manu judicia Romae, et apud eosdem in provin-
ciis publica erant, quadam quasi societate cum avaris et
violentis hominibus inita ferri agique omnia ex illorum
arbitratu sinebant: interdum et ipsi pro se rapiebant,
spoliabant: nihil a cupiditate intactum, nihil a libidine
purum patiebantur. At Q. Scaevola se suosque absti-
nentia, ceteros jure diligenter et sancte dicundo, et qui
eorum insanabiles essent poenis coercebat. Asiaticos suis
legibus inter se disceptare jubebat: pactiones publica-
norum sefvabat, extra quam si ita negotium gestum esset,
ut eo stari non oporteret ex fide bona de quibus rebus
in jus itum esset, quod causa cognita dati judices (dabat
autem inculpatos) pronuntiassent, dari¹ fieri exclusa ca'-
lumnia cogebat. Atrociora crimina capitali vindicta in·
exorabiliter prosequebatur: nt etiam dispensatorum socie·
tatis facile principem, quanquam de libertate cum domi·-
nis pactum, manumissione non expectata, in crucem tol-
leret. Interim et publicani, spectaculo ipsis acerbo,
provincialibus laeto, omnibus novo, ab iis, quos antea
modis omnibus impune vexaverant, condemnati in vin-
cula ducebantur.

