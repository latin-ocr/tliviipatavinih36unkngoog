4422

Τ. lell

cula sumens, auctore Curia in plebem liberalis, concor-
diam ordinum, superiorum temporum injuriis odiisque
labefactatam, nova beneficiorum amorisque dulcedine re·
foveret.

13. ‘ Quod igitur patris sermonibus exemploque consi-
lium utilissimum sanandae reipublicae esse didici, id hoc
maxime tempore sequi certum est, Quirites. Quo in pro-
posito primum orandi mihi sunt Dii immortales, ut huic
populo bonam mentem duint; deinde homines, quotquot
aut jure civitatis hujus utuntur, aut inter socios latini
nominis locum babent, ut ³ unusquisque contentus his
bonis, quae opulentissima omnium respublica tribuere sin-
gulis, salvo statu suo, potest, ulteriora non appetat, aliis
non invideat, senatui constare auctoritatem suam, populo
libertatem vdua Ea res bene observata efficiet, ut qui
populorum omnium potentissimi sumus Romani, iidem et
sapientissimi ac felicissimi habeamur.

14. ‘ Sed quia simul omnia uec attentari debent, nec
obtineri possunt3 quod bene vertat, in animo est ad eam
p‘rius civitatis partem respicere, quae maxima necessitate
premitur. Nam cetera tametsi praetermitti non oporteat,
differri tamen minori incommodo possunt. At magnam
plebis Romanae partem, in his florentis imperii opibus,
non habere unde familiam alatz id profecto tolerare diu-
tius, pudendum ad famam, re saevum atque inhumanum,
concordiae quietique periculosum atque inimicum foret.

'Igitur agrarias frumentariasque leges promulgabo, non—ut

novum aliquod beneficium populus Romanus accipiat,
sed ne careat eo quod olim ei multorum rogationibus da-
tum est. Quibus artibus per omnes hos anuos fructus ea-
rum legum ereptus vobis sit, Quirites, queri nibil attinet.
Nec enim, ut quenquam ob praeteritas injurias oderitis,
sed ut recepto jure vestro quietem et habeatis et praestetis,

auctor sum.
15. ‘ Neque vero locupletibus displicere res debet.

Misereantur potius civium suorum, quos post repetitas to-
ties leges‚ post divisiones agrorum, in eadem egestate nunc

3 Et pro st legebatur aute Crev.

